---
title: Mitt första inlägg
date: "2018-03-06"
tags: ["Gatsby", "React", "GraphQL"]
---

Nu har jag äntligen byggt klart min portfoliosida efter att den legat på is i flera månader. Det var ett tag sen jag satte foten i Gatsby-världen, och var tvungen att pilla runt lite det klickade. Detta har varit ett perfekt tillfälle för mig att få in en fot i GraphQL då det är på min agenda att fördjupa mig i. 

Planen med bloggen är att efter ett större projekt komma hit och skriva av mig lite, vad jag lärt mig och olika resurser jag använt. Detta gör jag främst för min egen skull för att dokumentera mina framsteg, och jag tvekar på att någon utomstående kommer att vara så intresserad av att läsa. Skulle jag dock bli sugen att göra det mer seriöst så måste jag verkligen se över min SEO och hur det funkar - inte bara med Gatsby utan även React.

***

Hela det här projektet grundade sig i en [gratis tutorial på YouTube från LevelUpTuts](https://www.youtube.com/watch?v=b2H7fWhQcdE&list=PLLnpHn493BHHfoINKLELxDch3uJlSapxg). Jag har under en längre tid tänkt att jag ska skaffa mig en ordentlig personlig hemsida där jag kan visa upp mitt jobb för att visa framtida arbetsgivare, så det passade mig perfekt att lära mig lite GatsbyJS under tiden då det verkar vara ett bra val för en personlig webbplats. Nu medans jag skriver detta så upptäckte jag att LevelUpTuts har publicerat en ny kurs på GatsbyJS som är mer avancerad, något jag defentivt tänkt spana in. [Länk](https://www.youtube.com/watch?v=evAUPPs7fB0)


***

Under tiden jag byggt min portfolio så har det också slagit mig hur lite material jag har att visa upp i mitt portfolio. Som tur är har jag några idéer som jag ska börja bygga på, men tyvärr så är det svårt att hitta tiden då jag hela tiden hittar nya saker jag vill lära mig - nya kurser online, böcker och artiklar. 

Nu är det dags att börja avrunda och publicera min sida till Netlify!